# Twitter Users Characterization durante il Black Friday 2019 (in Italian only)

<p align="center"><strong>Francesco D’Auria</strong></br>
<i>Università degli Studi di Salerno, Fisciano (SA) <br>f.dauria37@studenti.unisa.it</i></p>

 
## Abstract
<p align=justify>Tutti quanti avremo sentito parlare, più di una volta, del Black Friday, soprattutto di recente: ma cos’è e da dove proviene? Il fenomeno del Black Friday arriva direttamente dall’America e, letteralmente, significa “Venerdì nero”. Così fu definito il giorno successivo a quello del Ringraziamento, celebrato tipicamente nel quarto giovedì di novembre, tradizionalmente dedicato, negli Stati Uniti, allo shopping natalizio. Secondo alcuni, l’origine di tale nome proviene dalle annotazioni in nero sui libri contabili dei commercianti, che rappresentavano i ricavi, in netta contrapposizione con il rosso delle annotazioni, riguardanti le perdite. Dal punto di vista economico, questo è un giorno molto importante, poiché costituisce un valido indicatore sia sulla predisposizione dei consumatori agli acquisti, sia, indirettamente, sulla capacità di spesa dei suddetti, tanto da essere attentamente osservato dagli analisti finanziari di tutto il mondo. In Italia il fenomeno si è diffuso solo ultimamente ma è già in aumento. Complice la massiccia campagna pubblicitaria messa a punto dai brand di moda, dai grandi colossi dell’e-commerce come Amazon, eBay. I social sono diventati il mezzo per veicolare promozioni e notizie sugli articoli e sempre più vengono utilizzati per vere e proprie manovre di marketing. Gli utenti sono sempre più utilizzatori e partecipi di questi avvenimenti e vogliono dire la propria su prodotti in vendita e recensioni sugli e-commerce. I social stanno diventando lo specchio della società e studiarli significa in qualche modo studiare gli aspetti che cambiano la società e come gli utenti cambiano in base ai periodi dell’anno, ad esempio. Studiare l’andamento, vuol dire anche poi prevederne lo stato tra dieci o venti anni. Per questa ricerca, sono stati raccolti i tweets con hashtag #blackfriday associandolo di volta in volta con l’hashtag ufficiale dell’e-commerce che si voleva studiare. C’è stata quindi la raccolta dei dati e poi un’attenta analisi sulla caratterizzazione degli utenti del social network Twitter che hanno interagito nel periodo in questione e poi si è analizzata la distribuzione di tweet per utente, e non solo, e se fosse possibile associarla e descriverla come una distribuzione Power Law.</p>

#### Keywords
Twitter, tweet, black friday, amazon, ebay, walmart, wish, gearbest, ecommerce. 
